เชื่อว่าคนที่ทำธุรกิจบนโลกออนไลน์ส่วนใหญ่น่าจะเคยได้ยินชื่อของ Google Ads มาบ้างแล้ว แต่อาจจะยังไม่รู้ว่า Google Ads คืออะไร แบบจริง ๆ จัง ๆ แล้วเครื่องมือนี้ทำอะไรได้มากน้อยขนาดไหน ทำไมคนที่มีเว็บไซต์ทั้งแบรนด์ใหญ่ ๆ และ SME ถึงได้ใช้ Tools ตัวนี้กันแทบทั้งนั้น มาลองอ่านบทความ Google Ads นี้ดู รับรองว่าคุณจะเข้าใจและสามารถยิงแอดได้แบบมืออาชีพมากขึ้น Google Ads คืออะไร Google Ads คือ เครื่องมือใช้ทำโฆษณาออนไลน์บนเครือข่ายของ Google ซึ่งเป็นผู้ให้บริการ Search Engine หรือเครื่องมือในการสืบค้นอันดับหนึ่งของโลก ที่คนไทยกว่า 99% เข้าไปหาข้อมูลต่าง ๆ โดยการให้บริการจะเสียค่าโฆษณาก็ต่อเมื่อมีคนคลิกโฆษณาของเรา หรือมีการเผยแพร่โฆษณาตรงตามวัตถุประสงค์ ซึ่งการบริการนั้นมีหลากหลายช่องทางให้เลือกเพื่อให้เข้าถึงกลุ่มเป้าหมายหรือกลุ่มลูกค้าของเรา จึงอาจมองได้ว่า Google Ads เป็นบริการด้านสื่อโฆษณาออนไลน์ที่จะช่วยให้เราเข้าถึงกลุ่มเป้าหมาย ได้มากยิ่งขึ้น Google Ads ลงชื่อเข้าใช้งานอย่างไร  Google Ads ลงชื่อเข้าใช้งาน ได้ง่าย ๆ โดยสิ่งสำคัญที่เราต้องมีและขาดไม่ได้ก็คือ Gmail เมื่อทุกคนมี Gmail กันแล้ว ให้เข้าที่หน้าเว็บ ads.google.com ก็จะนำมาสู่หน้าการล็อกอิน Gmail หลังจากนั้นให้กรอกอีเมลและพาสเวิร์ด แล้วระบบก็จะนำเรามาสู่หน้าแรกของเครื่องมือ Google Ads เราก็จะสามารถปรับแต่งโฆษณาได้ตามต้องการ และโฆษณาจะแสดงเมื่อผู้ใช้ค้นหาผลิตภัณฑ์หรือบริการแบบเดียวกับที่เรานำเสนอ โดยจะปรากฏได้ทั้งใน Google Search และ Maps รวมทั้งในเครือข่ายเว็บไซต์ของพาร์ทเนอร์ของ Google นอกจากนี้จะยังมีการแสดงผลรายงาน ข้อมูลเชิงลึก เพื่อให้สามารถติดตามความคืบหน้าและทำให้โฆษณาประสบความสำเร็จมากยิ่งขึ้นได้ โฆษณาบน Google Ads มีรูปแบบใดบ้าง เมื่อพูดถึงโฆษณา Google Ads หลายคนอาจจะรู้จักเพียงแค่การลงโฆษณาเพื่อให้คนที่เสิร์ชคำที่เป็นคีย์เวิร์ดธุรกิจของเรามองเห็นเว็บไซต์ของเราเป็นอันดับแรก ๆ ของการค้นหา แต่ทราบหรือไม่ว่า Google Ads แบบนี้ เป็นเพียงหนึ่งประเภทของการโฆษณา เพราะจริง ๆ แล้ว ..เราสามารถทำโฆษณา Google Ads ได้อีกหลายประเภท ดังนี้ Google Search คือ การทำโฆษณากับผลการค้นหาของ Google โดยการกำหนดคีย์เวิร์ด Google Display Network (GDN) คือ การใช้แบนเนอร์นำไปฝากโฆษณาบนเว็บไซต์ต่าง ๆ Youtube Ads คือ การลงโฆษณาบน YouTube ซึ่งสามารถทำผ่านบัญชี Google Ads ได้เลย Mobile App Ads คือ การโฆษณาโดยวัตถุประสงค์หลักเพื่อให้ลูกค้าทำการติดตั้งแอปพลิเคชันที่ธุรกิจสร้างขึ้น Google Shopping Ads คือ การแสดงผลโฆษณาในลักษณะของหน้าต่างรายการสินค้าให้เลือกช้อปปิ้ง ทำไมธุรกิจถึงควรใช้ Google Ads เหตุผลที่ธุรกิจควรใช้ Google Ads คือ การที่โฆษณาประเภทนี้สามารถเจาะกลุ่มลูกค้าชัดเจน สามารถเลือกยิงโฆษณา Ads ให้แสดงผลกับกลุ่มเป้าหมายได้อย่างครอบคลุม โดยระบุพื้นที่ อายุ เพศ ความสนใจ หรือแม้แต่กระทั่งสิ่งที่ลูกค้ากำลังต้องการและค้นหาอยู่ จึงมั่นใจได้ว่าโฆษณาจะสามารถเปลี่ยนกลุ่มเป้าหมายให้กลายมาเป็นลูกค้าได้ รวมถึง Google Ads มีแพลตฟอร์มโฆษณาหลากหลายประเภทและลูกเล่นมากมายที่สอดคล้องและตอบสนองการใช้งาน อีกทั้งยังวัดผลได้จริงโดยสามารถติดตั้งระบบ Tracking สำหรับควบคุมและวัดผลแคมเปญได้เสมอ ทำให้ไม่พลาดการจัดการและปรับเปลี่ยนแผนการตลาด  ต้องยอมรับว่า Google Ads คือ เครื่องมือที่มีประโยชน์อย่างมากสำหรับการทำการตลาดออนไลน์ เพราะหากสังเกตคนรอบตัวหรือแม้แต่ตัวคุณเอง สิ่งแรกที่คุณทำเมื่อต้องการหาร้านอาหาร หรือช้อปปิ้ง คงหนีไม่พ้นการเสิร์ช Google แน่นอน ดังนั้นการใช้ Google Ads จึงเป็นวิธีหนึ่งที่ช่วยให้คุณประสบความสำเร็จในการทำการตลาดออนไลน์ได้ไม่ยาก สำหรับใครที่อยากศึกษาด้านการยิง Google Ads เพิ่มเติม ขอแนะนำ คอร์สเรียนออนไลน์ Google Ads ติดอันดับไว ใช้ Keyword เป็น กับ DIGITORY รับรองว่าได้สาระความรู้แบบจัดเต็ม ยิงแอดได้อย่างมืออาชีพแน่นอน

อ่านเพิ่มเติมได้ที่: https://digitorystyle.com